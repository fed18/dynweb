# Inlämningsuppgift 2 - CRUD

> Individuell
>
> **Betygsnivå**: IG/G/VG

## Mål

Målet med uppgiften är att utvärdera dina kunskaper i följande moment:
* **Grundläggande SQL**
* **Arbeta mot databas med PDO i PHP**
* **Formulärhantering**
* **Sessionshantering/Användarhantering**
* **Funktioner i PHP**

## Fil och mappstruktur

> Detta är en standard för hur strukturen för projektet ska se ut. Har du flera includes eller flera css-filer så är det ok att lägga till dessa, huvudsaken är att strukturen följer detta mappmönster. Du får alltså ha fler filer än vad som listas nedan.

Din inlämning måste följa strukturen nedan annars får du automatisk komplettering. Din mapp som du har din uppgift i **måste** heta enligt namnmönstret nedan. Din `css` sak ligga i en mapp som heter `css` och själva filen ska heta `style.css`. Om du har några bilder kopplade till din inlämning ska de ligga i en mapp som heter `images`.  Om du har bilder så ska dessa vara i en rimlig storlek och du ska inte skicka med en 10mb stor bakgrundsbild som inte behövs (tumregel är att bilderna kan vara max 1mb, men gärna max 500kb). Inlämningen ska ha en fil som heter `README.md`, d.v.s. filen heter `README` med stora bokstäver och filformatet är `.md` (det är ungefär som en vanlig `.txt`). I denna fil ska enbart ditt namn skrivas längst upp i filen, det är det enda som krävs av den filen. `index.php` ska vara första sidan man kommer till. Resterande sidor som inte är `index.php` ska ligga i en mapp som heter `views`.

* :open_file_folder: `fornamn_efternamn_crud`
  * :open_file_folder: `css`
    * :page_with_curl: `style.css`
  * :open_file_folder: `images`
    * :page_with_curl: `image.png`/`image.jpg`/`image.svg`
  * :open_file_folder: `includes`/`partials`
    * :page_with_curl: `database_connection.php`
    * :page_with_curl: `functions.php`
  * :open_file_folder: `views`
    * :page_with_curl: `checkout.php`
    * :page_with_curl: `confirm.php`
    * :page_with_curl: `login.php`
  * :page_with_curl: `index.php`
  * :page_with_curl: `README.md`
  * :page_with_curl: `database.sql`

**När du är klar med uppgiften så zippar du hela mappen med valfritt komprimeringsprogram (både Mac & Windows har inbyggda komprimeringsprogram, högerklicka på mappen så får du upp information om det)**

**Du ska även skicka med en kopia av din databas: `database.sql`**

## Uppgiftsbeskrivning

Denna uppgift bygger vidare på den föregående uppgiften ([01_shopping.md](01_shopping.md)) där vi nu ska fokusera på att lagra användaren och användarens kundkorg permanent i en databas. Detta så att informationen kan lagras permanent och kan delas mellan olika datorer och browsers.

Nedan i kravspecifikationen finns ett antal **egenskaper** som applikationen ska ha. Hur du implementerar dessa är upp till dig bara de uppfyller egenskaperna. Om du vill göra någon mindre ändring är det troligtvis OK bara de följer egenskaperna nedan. Det huvudsakliga är detta:

* Kundkorgens innehåll lagras i databasen
* Användarens kontaktinformation och inloggingsuppgifter lagras i databasen
* Användaren förblir inloggad via en session
* Användarens lösenord lagras **inte** i klartext i databasen (måste vara krypterat, detta går vi igenom på ett lektionstillfälle)
* Produkterna måste inte vara lagrade i databasen men det är en bra idé. Det kan dock vara lättare till en början att inte lagra produkterna i databasen.

## Egenskaper

### Egenskap: Lista produkter
> För att kunna spara produkter till kundkorgen behöver användaren först kunna se alla produkter som finns tillgängliga på ett överskådligt och responsivt sätt.

---

**Scenario**: Visa webbshoppens samtliga produkter

**Givet**: att användaren besöker produktsidan

**Så**: visas en lista med samtliga produkter

---

### Egenskap: Lägga till produkt till kundkorg

> Vi behöver kunna lagra en kundkorg under en längre tid. Det räcker inte att vi har sessioner. För att låta användaren kunna kolla kundkorgen på flera olika enheter behöver vi lagra kundkorgen permanent i en databas. 

---

**Scenario**: Lägg till en produkt i kundkorgen

**Givet**: att en användare besöker produktsidan

**Och**: trycker på _"Lägg till i kundkorg"_ eller liknande knapp som tillhör en specifik produkt

**Så**: uppdateras kundkorgen med korrekt antal artiklar av tillagd produkt (lagras i databasen)

---


### Egenskap: Ta bort en produkt från kundkorg

> Användaren ska kunna ångra sig och ta bort en produkt som användaren har lagt i kundkorgen

---

**Scenario**: Ta bort en produkt från kundkorgen

**Givet**: att en användare besöker produktsidan

**Och**: trycker på _"X"_/_"Ta bort"_/_"Remove"_ eller liknande knapp som tillhör en specifik produkt

**Så**: tas artikeln/artiklarna bort från kundkorgen (uppdateras i databasen).

---

### Egenskap: Gå till kassan / Checkout

> För att användaren ska kunna kolla igenom sin kundkorg så att allting stämmer vill vi ha en _"Gå till kassan"_/_"Checkout"_-sida där all nödvändig information sammanställs och presenteras på ett lättläsligt och lättillgängligt sätt. Detta är det sista stegen innan vi beställer våra produkter.

---

**Scenario**: Gå till kassan

**Givet**: att en användare har lagt till produkter i kundkorgen

**Och**: trycker på knappen _"Gå till kassan"_/_"Checkout"_

**Så**: omdirigeras användaren till översiktssidan

---

**Scenario**: Översiktsida

**Givet**: att användaren har tryckt på knappen _"Gå till kassan"_/_"Checkout"_

**Och**: blivit omdirigerad till översiktssidan/_"Checkout"_ 

**Så**: visas en sammanfattning av antalet produkter som användaren vill beställa samt användarens kontaktinformation

---


### Egenskap: Beställ produkter

> Det är viktigt att få bekräftelse på att ordern har gått igenom och att användaren får feedback. Därför vill vi ha en sista sida som tackar användaren och bekräftar att ordern gått igenom.

---

**Scenario**: Beställ produkter

**Givet**: att användaren har kollat igenom så att all information stämmer

**Och**: trycker på knappen _"Beställ"_/_"Order"_

**Så**: blir användare omdirigerad till bekräftelsesidan

---


### Egenskap: Användarinloggning

> För att kunna spara en specifik användares kundkorg behöver vi kunna spara och verifera att användaren är den som den säger att den är, vi behöver en inloggningsfunktion för att kunna spara flera användares kundkorgar.

---

**Scenario**: Användaren vill logga in

**Givet**: att användaren besöker inloggningssidan

**Så**: visas ett inloggningsformulär med två inputfält där användaren kan fylla i användarnamn/email samt lösenord, samt en knapp för att skicka formuläret.

---

**Scenario**: Användaren loggar in

**Givet**: att användaren besöker inloggningssidan

**Och**: fyller i användarnamn/email samt lösenord

**När**: användaren klickar på _"Logga in"_/_"Log in"_

**Så**: loggas användaren in och tas till produktsidan och användare förblir inloggad via en session

---

### Egenskap: Registrera användare

> För att kunna logga in behöver vi kunna registrera en ny användare. Applikationen behöver en registreringsfunktion.

---

**Scenario**: Användaren vill registrera sig

**Givet**: att användaren besöker registreringssidan

**Så**: visas ett registreringsformulär med två inputfält där användaren kan fylla i användarnamn/email samt lösenord, samt en knapp för att skicka formuläret.

---

**Scenario**: Användaren registrerar sig

**Givet**: att användaren besöker registreringssidan

**Och**: fyller i användarnamn/email samt lösenord

**När**: användaren klickar på _"Registrera"_/_"Register"_

**Så**: registreras användaren och tas till inloggningssidan eller loggas in direkt och tas till produktsidan

---

## Bedömning

G/VG baseras på hur väl upplagd koden är och i vilken grad du utnyttjar programmeringsspråket. Vidare baseras det till stor del på att man självständigt implementerar en stor del av lösningen. Du ska också visa att du kan på egen hand tänka på vilka säkerhetsrisker som finns i applikationen samt hur dessa ska åtgärdas. Du ska också för ett högre betyg ta egna besult gällande databasstrukturen samt använda dig av mer avancerade funktioner i SQL på egen hand.

* Väl upplagd kod. Detta innefattar konsekvent namngivning av variabler, korrekt intabbning av koden och en logisk kodföljd. Detta omfattar såväl HTML, CSS som PHP.
* Förmåga att välja och använda rätt funktionalitet för rätt ändamål gällande variabler, loopar, statements och funktioner på ett smart sätt.
* Förmåga att kommentera kod när det behövs och att kommentera på ett tydligt sätt som hjälper läsaren av koden att förstå vad koden ska utfärda.
* Förmåga att lägga upp en databasstruktur som passar ändamålet.

## Inlämning

* **Inlämningsformat**: `.zip` (alla andra format resulterar i försenad inlämning och komplettering)
* **Namnformat för inlämning:** `fornamn_efternamn_crud.zip`
* **Inlämningen sker endast via inlämningsyta på zenit**
* **Tid för inlämning:** _måndag 29/10 23.55_